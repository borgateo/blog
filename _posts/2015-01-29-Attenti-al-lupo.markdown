---
layout:     post
title:      "Attenti al lup...reclutatore"
subtitle:   "Una critica contro questo intermediario e qualche possibile soluzione"
date:       2015-01-29 18:34:25
categories: lavoro
tags: agenzie interinali
eta: "5:45"
image: /assets/article_images/2015-01-29-Attenti-al-lupo/attenti-al-lupo.gif
image-thumbnail: /assets/article_images/2015-01-29-Attenti-al-lupo/attenti-al-lupo-thumb.gif
---

_Criticare_. La maggior parte delle volte produce l’effetto contrario a quello sperato. 

Eppure sento troppo il desiderio di fare un’osservazione ad un sistema che sta prendendo una brutta piega. __Lo faccio per sollevare un problema e consigliare una possibile soluzione__.

#### Una situazione che sta mutando lentamente
Le mele marce ci sono in tutti gli ambienti e realtà. Ma cosa succede se questa piccola percentuale cresce a macchia d’olio e diventa la normalità?

È come la storia della rana nella pentola, di [Daniel Quinn](http://it.wikipedia.org/wiki/Daniel_Quinn):
> Prendi una pentola d’acqua e mettila a scaldare a fuoco lento.
> Se immergi una rana quando l’acqua bolle, questa salterà fuori per salvarsi. Se la immergi quando l’acqua è tiepida, l’animaletto si farà bollire lentamente e morirà.

Meglio non farsi cucinare.

#### Il bosco perfetto per il lupo
A Londra c’è una vasta richiesta di “manodopera” informatica. Si cercano figure di ogni tipo. Ultimamente il termine `big-data` è il piú gettonato e i data scientist “merce” ambita.

Il ciclo di vita di un programmatore è in media di un paio d’anni. Anche meno nelle startup.

Situazione che crea un __continuo riciclo di ruoli e opportunità__. _Cosa sicuramente positiva_.

Un’esigenza da soddisfare, risolvibile con _poco sforzo e molto guadagno_. L’habitat ideale per il nostro anti-eroe.

Ecco quindi che sono nate come funghi, decine e decine di agenzie interinali. Auto-proclamate espertissime dell’informatica, in grado di scovare professionisti per ogni esigenza.

In realtà, la maggior parte, è formata da gente che ieri vendeva case o assicurazioni, e che oggi s’inventa iOS expert o big data head hunter.
Figuri che non sanno neanche cosa significi big data. Ti rispondono che sono dati grandi.

#### Embè?
Tu dirai. 

Bene. Mettiti nei panni di una startup o un’azienda che sta cercando un valido 
candidato da inserire nella squadra di sviluppo.
Sei una realtà con pochi dipendenti e non puoi permetterti una sezione di reclutamento interno. Pensi bene di affidarti ai valenti reclutatori, nella speranza di filtrare qualche candidato e farti risparmiare il tempo e la fatica di cercare.

Il _machiavellico reclutatore_ &mdash;interessato solo a portarsi a casa la commissione&mdash; pensa bene di __concentrarsi sulla quantità piuttosto che sulla qualità__. 

Passa il giorno a spammare usando piattaforme dedicate (come LinkedIn o Monster), e meno (come Facebook o Twitter).

Legge i profili, accoppia qualche parola chiave con la descrizione del lavoro offerto. Manda messaggi identici a un centinaio di programmatori a caso. Lo ripete tutto il santo giorno. 

Altri, più esperti, ti inseriscono in mailing list automatiche e ti assillano al telefono. Ti chiamano almeno 4-5 volte al giorno finché non rispondi o scaraventi il telefonino per terra mandandoli affanculo. 

Quando ti contattano __non ti fanno alcuna domanda tecnica__ di screening. Testano solo il tuo inglese, cosa stai cercando (ma poi se ne fregano allegramente) e la tua disponibilità.

Sono insistenti fino allo sfinimento sia con i candidati, nel spingerli ad andare a fare il colloquio, che con le aziende, nel farle incontrare con i programmatori.

**Ogni lavoro che offrono è l’opportunità della tua vita, un’esperienza irripetibile, il paradiso in terra.**

Ormai non imposto più la sveglia alla mattina. So che alle 8.10 mi chiama sempre lo stesso reclutatore con l’offerta di lavoro del millennio, in esclusiva solo per me.

Infine, il modo...il modo è così odioso! Ti parlano come se foste amici di vecchia data, usano diminutivi, scherzano allegramente, leccandoti copiosamente il culo.

E come arrivano con tutto l’amore dell’universo, poi scompaiono nell’ombra quando non gli servi più.

Tristi.

#### Embé?
Continuerai a dire.

Allora immagina di nuovo la tua azienda. Pensavi di poter incontrare solamente la crème de la crème. Invece _ti trovi a parlare con gente che non pensava di saper programmare o che passava per caso da quelle parti_.

Quasi mai ricevi la persona giusta.

Ma se la fortuna non gira &mdash;perché solo di fortuna si parla&mdash; e quello/a che cercavi non si presenta dopo 3 - 4 mesi, __l’azienda perde la fiducia nel sistema e s’incazza__. 
Pensa erroneamente che ci sono solamente programmatori idioti al mondo.

#### La situazione attuale 
Si è creato un’ambiente di _diffidenza_ tra datore e programmatore. 

Il datore di lavoro non vuole neanche parlare al telefono con i candidati. Ti manda il compito per casa da fare e, solamente se lo passi, ti contatta.

Non sono contrario al compito per casa. Ma il messaggio che manda è sbagliato!

In pratica __ti considera un demente__, non si fida di te, e si degna di considerarti solamente dopo il test.

Ma stiamo scherzando?

Inizialmente me la prendevo con loro. Poi mi sono reso conto che è solamente colpa del lupo se siamo giunti a questo scenario assurdo.

#### La soluzione
_Evitali_. Se proprio vuoi affidarti ai reclutatori, prima scopri di che razza sono. __Se trovi il professionista, tienitelo stretto__ perché é raro.

Puoi contattare direttamete le aziende che stanno cercando. 
Affidarti ad aggregatori sul Web che raccolgono offerte di lavoro, ordinate per settore, salario e tipo. 
Oppure iscriverti a siti dove ti “espongono in vetrina” per 1 - 2 settimane, e le aziende ti chiamano se gli interessi.

Ecco alcuni link:

- [unicornhunt.io](https://unicornhunt.io)
- [underdog.io](https://www.underdog.io/)
- [hired.co.uk](https://hired.co.uk)


#### Disclaimer
Ovviamente non tutti i reclutatori si comportano così malignamente.
Qualcuno di onesto c’é ancora la fuori. Ma in 2 anni a Londra e 2 ad Amsterdam…ne ho trovati pochi! Fai un po’ te.


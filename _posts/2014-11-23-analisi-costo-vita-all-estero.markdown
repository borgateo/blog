---
layout:     post
title:      "Un’analisi sul costo della vita all’estero"
subtitle:   "Scappare dall’Italia sta diventando una moda. Se sei un programmatore dovrebbe essere un’esigenza."
date:       2014-11-23 19:30:00
categories: lavoro
tags: colloquio
eta: "4:24"
image: /assets/article_images/2014-11-23-analisi-costo-vita-all-estero/costo-vita.gif
image-thumbnail: /assets/article_images/2014-11-23-analisi-costo-vita-all-estero/costo-vita-thumb.gif
---

Tutti sappiamo come la società odierna sia sostanzialmente fondata sul *denaro*. 
Sembra che l’unica metrica per valutare una persona, sia il conto che ha in banca.

Una tale pressione, ci ha condotti a dedicare la nostra esistenza al vano *scopo di diventare ricchi*.

Diciamolo pure, è un sistema malato.  Volenti o nolenti però, se vogliamo sopravvivere, dobbiamo seguirlo. È un'ambizione imposta.

Visto che dobbiamo tutti *pedalare*, ti vorrei mostrare **quanto costa vivere nella [città più cara del mondo]** e se ne vale la pena.


#### L’ICT è più forte che mai
Il celebre economista [Joseph Stiglitz] afferma che **ICT, finanza e settore farmaceutico non stanno subendo la crisi economica del 2008**. Anzi stanno crescendo.

Quindi se sei un programmatore, ti consiglio di andartene dall’Italia. Almeno per qualche anno. 

Londra, Berlino, Amsterdam, Stoccolma &mdash;e sembra che Parigi ci stia arrivando&mdash; sono importanti *poli informatici in Europa*. Potresti puntare ad una di queste.

#### Il tuo capo sa che non hai le palle
Gli italiani, anche se si lamentano continuamente del proprio Paese, lo amano.

La famiglia, gli amici, il bar e le abitudini sono spesso radici difficili da tagliare.
Per giunta, **la mentalità provinciale** di giudicare chi se ne va, come lo sfigato che abbandona il proprio Paese, non aiuta.

**Il tuo datore di lavoro italiano lo sa molto bene**. Lui sa che all’estero saresti pagato molto di più e trattato molto meglio.

Ma semplicemente se ne **frega** allegramente. E continua a sfruttarti.

Del resto, lui pensa:
>Io imprenditore ho una famiglia da mantenere. Non sono mica qua per regalare i guadagni della mia impresa ai dipendenti. Sono io, io, io che rischio tutto ogni giorno.

>…E poi perché dovrei essere io lo scemo che paga di più i dipendenti? Gli stipendi sono così in Italia.

Quindi, per chiudere in bellezza con la frase fatta degli ultimi anni:
> Eh…anche perché c’è la crisi!

**È il sistema che è rotto**. Mostragli che hai le palle di *ribellarti*.
Quando vedranno che tutti i cervelli se ne scappano, magari inizieranno a pagare decentemente.


#### La proporzione
Sappiamo che i **programmatori sono molto ricercati**. E sappiamo che solitamente le città “care” retribuiscono bene. Ragion per cui, se un programmatore vuole **fare soldi velocemente, dovrebbe vivere in una di queste città**.

Il motivo è molto semplice e te lo spiego con un confronto:

![In Italia arrivi a fine mese con pochi spiccioli](/assets/article_images/2014-11-23-analisi-costo-vita-all-estero/comparazione.gif)

Se in Italia prendi 1500&euro; al mese, e spendi ipoteticamente il 50% per viverci, a fine mese metti da parte 750&euro;.

Ma se all'estero prendi 4000&euro; al mese, e ne spendi 50% per gli stessi bisogni (che solitamente sono più cari) hai comunque un netto di 2000&euro;.


Quindi **la vita costerà anche il doppio**, ma ricorda che **guadagni più del doppio**!

#### Le cifre di Londra
Uno stipendio medio per un programmatore Junior è di 1900&pound; (2400&euro;) e Senior 3000&pound; (3800&euro;).

Quindi come reddito mensile: 2400-3800&euro;

![Rapporto Stipendi (Italia - Inghilterra)](/assets/article_images/2014-11-23-analisi-costo-vita-all-estero/stipendi-barchart.gif)

##### Trasporti
La **macchina non ti serve**. Bollo, assicurazione, benzina, revisioni, ecc… non li devi pagare. 

I **trasporti sono molto cari** a Londra e variano dalla distanza che percorri (zone). In media un abbonamento costa 130&pound; (165&euro;) al mese.

Non amavo molto guidare in Italia e per me il traffico era fonte di stress. 
Prendere il treno, *che passa ogni 5 minuti ed è sempre in orario*, è sicuramente meglio.

La sera poi, posso *bere quanto mi pare*, tanto non devo guidare.

##### Cibo
Sinceramente **non ho notato una grande differenza di prezzi** con l’Italia. In Inghilterra la qualità media è sicuramente inferiore. Per avere cibo organico, biologico e altre cagate commerciali, occorre pagare un po’ di più.


##### Vestiti
**Costano meno** in Inghilterra. Ovviamente agli italiani piace vestire bene e di marca, ma quello costa tanto ovunque. Considera comunque che a Londra c’è talmente tanta gente, che nessuno ti guarda.  Potresti uscire tranquillamente in pigiama senza essere notato, e ti assicuro che qua se ne vedono di stranezze.

##### Affitti
La **nota dolente ed un problema che il governo inglese non sa/riesce risolvere**. Un monolocale da 40mq in centro costa 1500-2000&pound; (1.900-2.500&euro;) al mese. In zona 2-3 si paga un po' meno: 800-1500&pound; (1.000-1.900&euro;).

Io vivo con mia moglie a Wimbledon (zona 3) e paghiamo 1300&pound; (1.600&euro;) per un monolocale da 75mq con giardino.


Tanti neo-immigrati si aggregano e spesso prendono in affitto case o appartamenti da 3 a N stanze da letto.
Si risparmia molto e si arriva a spendere 300-500&pound; (380-630&euro;) al mese. Ma non è sempre facile condividere la casa con semi-estranei.

##### Ristoranti
Molto costosi, 30-50&pound; a testa. Evitabili.

Io amo cucinare a casa con mia moglie e raramente mangiamo fuori. Sinceramente non la considero una spesa primaria. L’ho messa perché molti miei colleghi single non mangiano mai a casa.

![Costo vita Londra vs Città Italiane ~ fonte: http://www.expatistan.com](/assets/article_images/2014-11-23-analisi-costo-vita-all-estero/citta.gif)


#### Conclusione
L’**affitto è quindi la spesa più pesante da affrontare**. Ma questo vale solamente per Londra. Per esempio Berlino ed Amsterdam hanno affitti molto più accessibili, e il lavoro è comunque retribuito molto bene.

Vivere all'estero vale sicuramente la pena. Sia per **te stesso come singolo, ma anche per la comunità dei programmatori**. 

Se mostriamo all'Italia che *non abbiamo paura di andarcene dove ci pagano meglio*, magari qualcosa cambierà...e se non cambia? 
Noi rispondiamo: &laquo;Eh...c’è la crisi!&raquo;



[Joseph Stiglitz]: http://www.josephstiglitz.com/
[città più cara del mondo]: http://www.theguardian.com/uk-news/2014/sep/23/london-overtakes-hong-kong-worlds-most-expensive-city

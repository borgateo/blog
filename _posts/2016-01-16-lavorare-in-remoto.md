---
layout:     post
title:      "Lavorare in Remoto"
subtitle:   "Qualche riflessione dopo quasi un anno che lavoro in pigiama"
date:       2016-01-16 22:31:00
categories: lavoro
tags: remoto
eta: "4"
image: /assets/article_images/2016-01-16-lavorare-in-remoto/lavoro-remoto.gif
---

Lavorare da casa.
Normale per un freelancer.

Ma ancora un **concetto nuovo** per un dipendente di un'azienda. 

Fortunatamente da qualche tempo a questa parte **il numero di lavori** in telecommuting, telework, remote o come diavolo s'inventano di chiamarlo ogni volta, sta crescendo. 


#### La mia esperienza

Nelle precedenti aziende ho potuto sfruttare il classico giorno di *Lavoro Da Casa* (WFH), quando ero ammalato o dovevo viaggiare. E solo in rare occasioni.

9 mesi fa **ho deciso di fare il grande passo, cercando un lavoro completamente in remoto**. Penso sia giunto il momento di condividere pensieri e esperienza maturati fin'ora.


#### Inizio
*Super eccitato*. Il pensiero di non dovermi svegliare 2 ore prima solo per raggiungere l'ufficio e di poter **lavorare in pigiama** è fantastico. Indescrivibile. 
È un simbolico *dito medio al concetto di routine lavorativa nella società odierna*.

  
!["Fantozzi prende il bus al volo"](https://dl.dropboxusercontent.com/s/po4imel0qesd2ni/fantozzi.gif)


Non più un'automa che va in ufficio alla stessa ora di tutti, mangia alla stessa ora di tutti, torna a casa alla stessa ora di tutti, bla, bla, bla... Che sollievo!

Questo si trasforma in **buon umore a palate e la produttività aumenta** a dismisura.

#### Secondo mese
*Tristezza e solitudine*. Mi accorgo che non è veramente un sogno stare a casa. I colleghi sono tutti lontani. Mi sento **isolato e poco partecipe** alle novità e discussioni che si fanno in azienda.

Scambi di opinione e brainstorming non sono sempre facili in remoto. A volte si sente la mancanza di un dialogo faccia a fiaccia.

Stare a casa tutto il giorno, da solo, non è un granché. Anche se sono abbastanza introverso, il bisogno di stare a contatto con qualcuno si fa sentire.

#### Terzo mese
Ritorna l'*eccitazione*.
Leggo **Remote Work** di *37signals*, blog e commenti di gente che lavora a casa da anni, e inizio a seguire i loro consigli. `/* TODO: scrivere un post a riguardo. */`

#### Quarto mese
Mi *godo la libertà*.
Inizio a viaggiare, lavorando. Scopro un modo di lavorare diverso da come lo concepivo prima.

La sensazione di **poter andare da dove voglio** mi da una grande carica e, anche se lavoro meno ore del solito, sono molto più produttivo.

La varietà di ambienti, mi regala occhi diversi per affrontare gli ostacoli e i problemi quotidiani. Parlo sia a livello di codice prodotto, ma anche in rapporto ai colleghi ed alle idee.

#### Ottavo mese
Inverno: freddo, pioggia, grigiore e giornate corte. La pigrizia cresce esponenzialmente.

Anche se consapevole che restare a casa è nocivo per la salute mentale, a volte non esco neanche per fare la spesa o fare una passeggiata.

Questo porta ad un circolo vizioso di solitudine e isolamento molto pericoloso. Temo che il freddo non faccia tanto bene al lavoro in remoto.


#### Tirando le somme

**Pro:**

- Libertà assoluta nella gestione di quando e dove lavorare.
- Molto meno stress.
- Poche distrazioni, concetrazione massima.
- È il risultato che conta; liberi dal frustrante fiato sul collo del capo.

**Contro:**

- Facile sentirsi isolati e ignorati.
- Non lo consiglio a chi parla poco o male l'inglese; le conversazioni sono veloci e a distanza.
- Troppa libertà porta a procrastinare; occorre moltissima auto-disciplina.
- Speudo-Contro: ci si abitua troppo bene, chi torna a lavorare in ufficio?



Gli alti e bassi ci sono, a tratti ci si sente super eccitati e motivati, in altri la solitudine diventa opprimente e si vorrebbe tornare in ufficio.

Ma alla fine, **dopo qualche mese di tentativi, posso dire che non c'é cosa migliore di lavorare in remoto**.

É stato dimostrato (dall'[Università di Stanford](https://web.stanford.edu/~nbloom/WFH.pdf)) che la produttività aumenta del 13%, e se si seguono sane abitudini e accorgimenti, i vantaggi sono fenomenali.

Putroppo il concetto di lavoro (come dipendente) in remoto nel nostro settore non è ancora ben visto da diverse aziende. Soprattutto in Europa.

Ma sono sicuro che in futuro sempre più persone inizieranno a lavorare da casa. 
É un vantaggio sia per chi offre che per chi chiede lavoro. E a mio parere è un win-win.

**Lo scoglio più grande da superare è dalla parte del datore di lavoro. Deve fidarsi.**

Se anche tu vuoi intraprendere questa strada, ecco un paio di consigli:

*Dimostra* che sei **più produttivo, efficiente e concentrato** da casa. Ogni piccolo passo è importante per guadagnare la fiducia dei capi ancora titubanti.

Punta sulla qualità del codice/opinioni/iniziative/proposte. Non essere il programmatore-scimmia che fa solo quello che gli vien detto di fare. Quelli si trovano facilmente a 5$/h.

Dimostriamo che sappiamo rivoluzionare, cambiare, amministrare e far girare il Mondo in pantofole, da casa :)

